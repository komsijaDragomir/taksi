<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>Права прича о Car:Go - тaксисти сукобу</title>
  <link rel="stylesheet" href="https://stackedit.io/style.css" />
</head>

<body class="stackedit">
  <div class="stackedit__html"><h1 id="права-прича-о-cargo---taксисти-сукобу">Права прича о Car:Go - тaксисти сукобу</h1>
<p><img src="https://i.imgur.com/tOCd56c.jpg" alt=""></p>
<h3 id="u-civilizovanom-svetu-je-uber-dozvoljen"><em><strong>U civilizovanom svetu je Uber dozvoljen!!!</strong></em></h3>
<p>Убер је законима на <a href="https://www.thetravel.com/countries-uber-rides-unavailable/">нивоу државе проглашен илегалним</a> у Италији, <a href="https://www.srbijadanas.com/biz/vesti/odluka-privrednog-suda-uber-vise-ne-moze-da-posluje-u-austriji-2019-07-26">Аустрији</a>, Данској, Португалији, Мађарској и многим другим. Дозвољен је искључиво за регистроване такси возаче у Хрватској, Румунији и Немачкој. Европски суд правде је <a href="http://rs.n1info.com/Biznis/a350675/Za-Uber-ista-pravila-kao-za-taksi-kompanije-presudio-Evropski-sud-pravde-Uber-ne-pridaje-znacaj.html">пресудом из децембра 2017.</a> изједначио ride-sharing апликације са такси сервисима, што аутоматски подразумева да возачи истих морају испуњавати исте критеријуме за почетак радног односа и придржавати се локалних закона и тарифа, осим уколико је то експлицитно назначено другим локалним законским актом.</p>
<h3 id="cargo-je-pronašao-rupu-u-zakonu-i-tako-radi"><em><strong>Car:Go je pronašao rupu u zakonu i tako radi!!!</strong></em></h3>
<p><img src="https://i.imgur.com/J3SEhj9.jpg" alt="enter image description here"><br>
„Рупа“ у закону на коју се Car:Go ослањао била је везана за постојање „лимо сервиса“ у V секцији <a href="https://www.paragraf.rs/propisi/zakon_o_prevozu_putnika_u_drumskom_saobracaju.html">Закона о превозу путника у друмском саобраћају</a> и у таквом произвољном тумачењу закона би се уговор са „лимо сервисом“ склапао ретроактивно и електронски, па се антидатирао. Ова рупа је била толико правно одржива да је Uber као фирма са изузетно великим буџетом за правни тим, <a href="%5Bhttps://mondo.rs/Info/Ekonomija/a795672/Uber-sprema-dolazak-u-Srbiju-taksisti-i-Ministarstvo-protiv.html%5D(https://mondo.rs/Info/Ekonomija/a795672/Uber-sprema-dolazak-u-Srbiju-taksisti-i-Ministarstvo-protiv.html)">одустао од доласка у Србију још 2015.</a> Изменама „Закона о превозу путника“ из 6/2018, <a href="https://startit.rs/zakon-o-prevozu-putnika-ide-na-hitno-usvajanje/">10/2018</a> и 4/2019 јасно је прецизирано шта представља лимузину (рецимо да Opel Astra није лимузина), иако би и по старијој верзији закона, а у складу са <a href="https://www.paragraf.rs/propisi/zakon_o_komunalnoj_policiji.html">Законом о комуналној полицији</a>, сваки комунални полицајац могао да одузме возило особи за коју се претпоставља да вози „дивљи такси“ (домаћи јавни превоз путника који се обавља путничким возилом се сматра такси возилом).</p>
<p>Тренутно Car:Go функционише као <a href="https://beta.rs/vesti/vesti-drustvo/107247-udruzenje-gradjana-cargo-sutra-ispred-vlade-srbije-trazi-smenu-ministarke-mihajlovic-video">„удружење грађана које се бави пружањем иновативне помоћи на путу“</a>. Ово је законска рупа колико би законска рупа било прављење апликације DilerGo, која би прижала услуге „спајања клијената са приватним предузетником који врши услуге пружања иновативне помоћи у забави“. Помоћ на путу као услугу пружа АМСС, као и разне <a href="https://turizmo.rs/pomoc-na-putu">туристичке агенције</a> и <a href="https://www.dunav.com/portfolio/osiguranje-pomoc-na-putu/">осигуравајуће куће</a>. Ова услуга је наравно легална, али такође потпада под Закон о превозу путника, тачније, оваквом променом пословања Car:Go се ограђује од својих возача који ефективно функционишу као независни правни ентитети који обављају дивљи такси, а са којима они при свакој вожњи потписују уговор.</p>
<h3 id="taksisti-koče-progres-i-digitalizaciju"><em><strong>Taksisti koče progres i digitalizaciju!</strong></em></h3>
<p><img src="https://i.imgur.com/AsY1bKK.jpg" alt=""></p>
<p>Највећа такси удружења у Београду већ годинама послују преко апликације за наручивање вожњи:</p>
<ul>
<li><a href="https://play.google.com/store/apps/details?id=com.netinformatika.naxis&amp;hl=sr">Naxis Taksi</a></li>
<li><a href="https://play.google.com/store/apps/details?id=com.netinformatika.pinkbeograd&amp;hl=sr">Pink Taksi</a></li>
<li><a href="https://play.google.com/store/apps/details?id=com.netinformatika.beogradskitaxi&amp;hl=sr">Beogradski Taksi</a></li>
<li><a href="https://play.google.com/store/apps/details?id=com.netinformatika.goldbeograd&amp;hl=sr">Gold Taksi</a></li>
<li><a href="https://play.google.com/store/apps/details?id=com.netinformatika.beotaxi&amp;hl=sr">BeoTaxi</a></li>
<li><a href="https://play.google.com/store/apps/details?id=com.netinformatika.plavibeograd&amp;hl=sr">Čukarički Plavi</a></li>
</ul>
<p>У скоро свакој од горепоменутих апликација могуће је оценити возача, захтевати посебан тип возила, превоз животиња, плаћање кредитном картицом итд. Време од захтева до предаје вожње је у просеку мање од минута, а уколико возач не стигне за оглашено време, понаша се непримерено, вози дужом трасом / не зна најкраћи пут, или наплати вожњу скупље, пријавом удружењу он сноси санкције а муштерија најчешће добија ваучер за бесплатну вожњу.</p>
<p>Конкуренција међу удружењима је велика, јер од броја наручених вожњи директно зависи колико ће таксиста бити у удружењу и колике ће приходе удружење имати. Због тога је свака повратна информација о квалитету услуге врло драгоцена.</p>
<p>Осим горепоменутих апликација којима се бирају конкретна удружења, постоје и <a href="https://play.google.com/store/apps/details?id=ru.yandex.taxi">Yandex</a> који агрегира возаче из више удружења и нуди бесконтактно плаћање картицом уз <strong>честе ваучере и попусте</strong>, <a href="https://play.google.com/store/apps/details?id=ee.mtakso.client&amp;hl=sr">Taxify</a> (али са малим бројем возила, углавном Жутог таксија), као и <a href="https://play.google.com/store/apps/details?id=com.binom.cammeo&amp;hl=sr">Cammeo</a> (који је до скоро функционисао као Car:Go али су недавно почели да послују потпуно легално).</p>
<p>Таксисти такође у склопу преласка на апликације масовно враћају лиценце за радио станице и купују таблете којима се обавља примање вожњи и навигација, а у зависности од конкретног удружења може се десити да хотпостују WiFi са истих.</p>
<h3 id="taksi-mafija-drži-velike-cene-da-bi-krali">Taksi mafija drži velike cene da bi krali!!!</h3>
<p><img src="https://i.imgur.com/wdUJBgn.jpg" alt="enter image description here"><br>
Цене такси превоза <a href="https://taxionline.rs/cena-taksija-u-beogradu/">не одређују ни удружења нити сами таксисти</a> већ <a href="http://www.beograd.rs/m/zivot-u-beogradu/1688-taksi/">Скупштина града Београда</a> на основу <a href="http://www.sllistbeograd.rs/pdf/2013/57-2013.pdf#view=Fit&amp;page=1">одговарајућег подзаконског акта</a>. Овим одлукама се забрањује и давање попуста (баш ради превенције монопола и нелојалне конкуренције), чиме се таксистима ефективно везују руке на тржишној борби са нелегалним сервисима.</p>
<h3 id="razlika-između-cena-cargo-i-taksija-je-astronomska">Razlika između cena Car:Go i taksija je astronomska!</h3>
<p>Разлика у цени је:</p>
<ol>
<li>тарифа: 110 динара у старту и 6 динара по километру</li>
<li>тарифа: 110 динара у старту и 26 динара по километру</li>
</ol>
<p><a href="http://www.beograd.rs/m/zivot-u-beogradu/1688-taksi/">извор такси</a>, <a href="https://appcargo.com/sr@latin/f-a-q">извор car:go</a></p>
<p>што значи за вожњу од 10 километара 170 динара разлике или 370 динара у другој тарифи.</p>
<h3 id="cargo-vozači-zarađuju-lepo-uprkos-manjim-cenama-dok-se-taksisti-bahate">Car:Go vozači zarađuju lepo uprkos manjim cenama dok se taksisti bahate!!!</h3>
<p><img src="https://i.imgur.com/EkzXOlf.jpg" alt=""><br>
Car:Go узима возачима 30% од сваке вожње, што им уз пуно радно време доноси око <a href="http://www.radnik.rs/2019/03/za-koga-rade-vozaci-i-clanovi-udruzenja-cargo/">50 000 динара зараде</a> што је, не укључујући било какве трошкове одржавања возила, <a href="https://www.blic.rs/biznis/moj-novcanik/prosecna-plata-potrosacka-korpa-kupovina/5xywjff">24 000 динара мање</a> од просечне потрошачке корпе у Београду.</p>
<p>Такси удружења са друге стране обично наплаћују фиксну котизацију у износу од <a href="http://www.novosti.rs/vesti/beograd.74.html:487006-Taksi-firme-unosan-biznis">око 50 евра месечно</a>.</p>
<p>Ово наравно не чуди будући да је компанија на коју се Car:Go угледа, Uber позната по <a href="https://www.theguardian.com/us-news/2019/mar/22/uber-lyft-ipo-drivers-unionize-low-pay-expenses">израбљивању радника</a> зарад максимизације профита, и тенденцији да профит уложи у <a href="https://qz.com/1599134/uber-secures-much-needed-1-billion-investment-for-self-driving-cars-unit/">замењивање радника роботима</a>, јер профита никад доста.</p>
<h3 id="taksimetar-može-da-se-prepravi-da-bi-krali-a-aplikacija-ne-može">Taksimetar može da se prepravi da bi krali a aplikacija ne može!!!</h3>
<p><a href="https://play.google.com/store/apps/details?id=fr.dvilleneuve.lockito&amp;hl=en">Нетачно, чак је и лакше преварити GPS</a> + што <a href="https://www.junipersys.com/support/article/6614">GPS дрифта до 10m</a> и стога не испуњава законске регулативе за таксиметар. Баждарени таксиметар мора да има холограмску налепницу која није скидана, и коју поставља овлашћени сервис, а која се везује директно на пулсни сигнал са мотора возила.</p>
<h3 id="taksisti-kradu">Taksisti kradu!!!</h3>
<p>Чињенично је стање да на улицама саобраћа одређен број и дивљих и обичних таксиста који на нечастан начин обављају свој посао са нелегалним модификацијама таксиметра. <strong>Стога је круцијално да уколико сумњате да сте оштећени затражите од возача рачун са ценом са таксиметра, и тачном адресом поласка и доласка (а не „локал“), као и да запишете регистарски број и број у удружењу.</strong>  Ово су круцијалне информације које истог момента треба пријавити и његовом удружењу и <a href="https://www.telegraf.rs/vesti/beograd/825042-ne-placajte-taksisti-koji-vas-dere-prijavite-ga">секретаријату за инспекцијске послове или комуналној полицији</a>  Уколико одбије да вам изда рачун, нисте у обавези да му платите (<a href="http://www.sllistbeograd.rs/pdf/2013/57-2013.pdf#view=Fit&amp;page=1">по члану 35 одлуке о ауто-такси превозу</a>). Против оваквих корумпираних кретена у свим сферама друштва се сви заједно морамо борити свим могућим средствима.</p>
<h3 id="taksisti-su-marionete-ove-vlasti-jer-duguju-porez-a-cargo-je-opozicija-represivnom-režimu">Taksisti su marionete ove vlasti jer duguju porez, a Car:Go je opozicija represivnom režimu!!!</h3>
<p><img src="https://i.imgur.com/KENlWrC.jpg" alt="enter image description here"><br>
Репрограм пореза за већину таксиста је извршен <a href="http://www.poreskauprava.gov.rs/sr/pravna-lica/pregled-propisa/zakoni/399/zakon-o-uslovnom-otpisu-kamata-i-mirovanju-poreskog-duga.html">још 2012.</a> (за време „жутих“ како то таблоиди воле да кажу. Колико су таксисти миљеници режима јасно се може видети из начина извештавања режимских медија (<a href="https://informer.rs/vesti/drustvo/465193/prvo-hapsenje-taksista-incident-nemanjinoj-beograd-bio-blokiran-zbog-protesta-video">informer</a> који навија за хапшење таксиста, <a href="https://www.b92.net/biz/vesti/srbija.php?yyyy=2019&amp;mm=10&amp;dd=15&amp;nav_id=1603950">B92</a> који преноси саопштења <a href="https://www.danas.rs/beograd/potpisan-memorandum-o-razumevanju-izmedju-cargo-i-novog-taksija/">фиктивних удружења</a>, и цензурише коментаре са <a href="https://www.b92.net/biz/vesti/srbija.php?yyyy=2019&amp;mm=10&amp;dd=01&amp;nav_id=1598090">свих плаћених текстова</a>, <a href="https://www.kurir.rs/vesti/beograd/3339673/taksisti-okupirali-beograd-slavija-i-centar-paralisani-na-brankovom-mostu-vozila-mile-tek-od-16-sati-ceka-nas-haos-foto">Kurir</a>, <a href="http://pink.rs/drustvo/94183/cargo-je-razlog-da-nikada-vise-ne-koristite-taksi-u-beogradu">Pink</a> итд итд).</p>
<p>Са друге стране врло је симптоматична конекција брата премијерке Брнабић са Car:Go за коју још нема конкретних доказа осим процурелих интерних информација о разлозима конфликта премијерке и Зоране Михајловић. Игор Брнабић је власник фирме Asseco, познате <a href="http://www.nspm.rs/hronika/kurir-ana-brnabic-krije-milionske-poslove-svog-brata.html?alphabet=l">по намештеним IT тендерима</a> свуда у држави где се појави та фамозна <a href="https://www.blic.rs/biznis/vesti/brnabic-gradani-sve-vise-imaju-poverenja-u-digitalizaciju/gq5qff2">ДИГИТАЛИЗАЦИЈА</a>, која је занимљиво, такође <a href="https://www.facebook.com/watch/?v=403265000241745">омиљена реч Вука Губеринића</a> када треба да оправда своју фирму.</p>
<h3 id="zašto-onda-država-ne-radi-ništa">Zašto onda država ne radi ništa?</h3>
<p>Погледај претходни пасус.</p>
<h3 id="zašto-taksisti-blokiraju-grad-da-kažnjavaju-sve-ljude-i-da-ne-može-hitna-pomoć-da-prođe">Zašto taksisti blokiraju grad da kažnjavaju sve ljude i da ne može hitna pomoć da prođe!!!</h3>
<p>Лаж је да хитна помоћ не може да прође јер се при организацији протеста у сарадњи са МУП-ом оставља попречно паркирано возило у једној траци у Немањином које се помера чим се чује ротација, и које омогућава бржи приступ Клиничком центру него у стандардном градском шпицу.</p>
<p>Протест таксиста је за разлику од <a href="https://insajder.net/sr/sajt/tema/9796/">протеста против диктатуре</a> и <a href="http://www.rts.rs/page/stories/sr/story/125/drustvo/3561407/protest-maturanata-u-nemanjinoj.html">протеста матураната</a> пријављен и одобрен од стране МУП-а Републике Србије, те представља законски вид исказивања незадовољства због нефункционисања институција система, и једини преостали вид борбе против нелегалне конкурецније.</p>
<h3 id="popustili-su-vučiću-sram-ih-bilo">Popustili su Vučiću, sram ih bilo!!!</h3>
<p>На састанку одржаном 15. 10. 2019. Вучић је представницима синдикалних организација дао уверавања да ће <a href="http://rs.n1info.com/Vesti/a534708/Vucic-se-sastaje-sa-taksistima-zamolice-ih-da-obustave-blokadu.html">„држава стриктно примењивати све законске прописе кад је у питању нелегални превоз путника“</a>, укључујући и обичне дивље таксисте и Car:Go. Синдикати су потврдили да ће уколико обећање не буде испуњено доћи до радикализације протеста.</p>
<h3 id="koja-je-uopšte-razlika-između-cargo-vozača-i-taksista">Koja je uopšte razlika između Car:Go vozača i taksista</h3>
<p>Да би неко постао таксиста у граду Београду неопходно је да континуално испуњава следеће услове:</p>
<ul>
<li>минумум 21 година живота</li>
<li>пребивалиште у Београду бар 5 година</li>
<li>положен законом прописан тест познавања града (јер је у обавези да вози увек најкраћом рутом)</li>
<li>професионално возачко искуство од минимум 2 године</li>
<li>аутомобил који пролази естетске и техничке прегледе прописане од стране секретаријата за саобраћај</li>
<li>обавезне редовне здравствене прегледе</li>
<li>обавезне редовне естетске прегледе</li>
<li>0 промила граница за одузимање дозволе</li>
<li>обавезно осигурање путника</li>
<li>возило регистровано са TX таблицама (<strong>на ово је посебно важно обратити пажњу, и уколико приметите такси возило које нема TX, или није BG, обавезно га пријавите <a href="https://www.telegraf.rs/vesti/beograd/825042-ne-placajte-taksisti-koji-vas-dere-prijavite-ga">секретаријату за инспекцијске послове или комуналној полицији</a></strong></li>
</ul>
</div>
</body>

</html>
